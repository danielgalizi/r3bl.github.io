Čitam danas članak pod naslovom [Sarajevo: Od škole rock'n'rolla do turbofolk metropole](http://ba.n1info.com/a68007/Vijesti/Vijesti/Kako-je-turbo-folk-preuzeo-Sarajevo.html) (igrom slučaja, i doselio sam se u Sarajevo prije desetak dana). Onako, iako zanimljiv, članak ustvari nema apsolutno nikakvu poentu. Neću ulaziti u to da je članak smiješno napisan (bespotrebno "boldovanje" riječi, gomila izjava, rijetko šta napisano što podržava te izjave...), već ću pisati o samoj poenti članka: turbofolk je uzrok svega što je loše na našim prostorima. Ovo je apsolutno neistinito. Pravi razlog živi malo dalje u prošlosti.

Krenuću pravo u srž: stari rock ustvari nije ni bio rock. Dok je svijet imao bendove kao što su The Rolling Stones, The Beatles, Metallica, AC/DC, Queen, The Doors i slične, kod nas su bile popularne neke od najodvratnijih pjesama ikada snimljenih. Tarzanija je prije neke dvije godine odradila odličan posao sumiranja tih izbljuvotina u [dva](http://www.tarzanija.com/najodvratnije-pesme-ex-yu-roka/) [teksta](http://www.tarzanija.com/najodvratnije-pesme-ex-yu-roka-ii-deo/), tako da se ja neću puno zadržavati na tome, već samo navesti par primjera zajedno sa citatima Black Hole-a (autor ovih tekstova na Tarzaniji):

#### Galija - Digni ruku

> …Ili Priština, ili karta do Prištine, ili kako god da se zapravo zove ovaj cijanid od pesme, koja ruši sve granice pesničkih sloboda i koristi reč „obadve“ koja mora da para uši ma koliko one bile liberalne u pogledu pravopisno-gramatičkih sloboda. Cela pesma je vot da fak, papazjanija nasumično nabacabih geografskih pojmova i naučne opservacije kako se od promiskuiteta dobija… Hiv? Sifilis? Triša? Jok more. KILA. Kilu jebenu ćeš da dobiješ ako budeš trsio previše. Ne znam, ne bih da ulazim u seksualne sklonosti Neše Galije, ali ako je imao na umu jebanje Esme Redžepove u pozi standing passion propeller na merdevinama, recimo, onda je kila sasvim logična reperkusija. Neko će možda reći kako pesma ima duboko filozofsko značenje i da metaforički prikazuje momka koji mnogo oće a nema mogućnosti za to, a ja mu kažem da jede govna.

#### Divlje jagode - Krivo je more

> Ova pesma… teško je opisati količinu pičkopaćeništva, tragedije, patetike i fermentisanih nus produkata koji obitavaju u svakom stihu. Riba otišla na more bez njega, pala na ikavski šarm nekog Dalmoša, ovaj joj uvalio jezik, ona se primila i na kraju došla svom dragom i rekla čuvenu žensku rečenicu koja rešava svaki problem – DESILO SE. Avaj.

#### Kerber - Hajde da se volimo

> Dakle, par nota na klavijaturama, rokanje, strofa sa 2 kulminacije, blagi daun tempo i onda bam, refren u Livin’ on a Prayer o o ooo o oo fazonu. Kul? Paaa i Cecina stvar „Znam“ ima žešće dobar ritam (da umesto klavijatura ide džitra, bilo bi aaaaa kako je Stiv Vai ošurio) al realno Dah na staklu kao magla, vrhom prsta pesma draga zvuči mnogo Bodlerskije nego Moja curica izgubila san, ja ga našo pa ne dam. Njanjavo, pičkasto bre. Nemoš uz takav ritam i gitare u obliku sekire da imaš ovako moronski tekst, brate Gale. Jednostavno nemoš. I pusti kurvu nek se trpa po svetu, ko joj jebe mater.

#### Bajaga - Ribareva kći

> Bajaga je kul na neki čudan način. Ne zna da svira, očajno peva, ima glup nadimak i još gluplju frizuru. I jebeno ga svi gotive. Njegov nenadjebiv talenat da od govana (besmislenih stihova) napravi pitu (pesmu) je redak fenomen. Takođe i umetnost da upotrebljava reči za koje nikad ne bi mogao ni da pretpostaviš da mogu da se zadese u nekoj pesmi, tipa čvorci i kapuše. Jebote, de nađe čvorka da staviš. Kapuše. KAPUŠE? Nadrealno.

Okej, valjda ste shvatili da ovi tekstovi baš i nemaju neku poentu. Možda mi proturiječite, pa kažete da su ovi tekstovi i dalje bolji od ovog:

> To nije bela jakna, to nije bela jakna, nije od belog zlata, to je od Beograda.

Ne zajebavam se. Ovo je stvarno tekst iz pjesme ([DJ Shone feat. Anabela & Elitni Odredi - Beograd](https://www.youtube.com/watch?v=1zMxlGjXtUc)) koja je prije dvije - tri godine harala našim prostorima.

Kako smo od "starog roka" došli do ovog? Progresivnim prilagođavanjem. Skontaš kakvo je sranje prolazilo nekada, skontaš da ni ti ne moraš da imaš kvalitetniji tekst, spustiš kriterij. Kriterij se tako spušta nekoliko decenija i dobijemo to što dobijemo, i dalje zapakovano na isti fazon: kopiraj stil koji u datom trenutku prolazi negdje vani. Prije par decenija to su bile gitare i bubnjevi, sada su to neki kvazi "DJ-evi" (DJ i producent nisu isto, al to naš narod nikada neće shvatiti) koji prave izbljuvke od house muzike.
