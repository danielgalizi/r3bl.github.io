Ja volim svoju državu. Moja država je Bosna i Hercegovina.

Oduvijek sam se mučio da dam odgovor na pitanje odakle sam. Rođen sam 1994. godine krajem rata u gradu Subotici na sjeveru Srbije (tada se to još zvala Jugoslavija). Otac mi je iz Bosne, majka mi je iz Sombora. Djed sa majčine strane mi je iz Makedonije, a njegova žena je iz Crne Gore. Živili smo tako u miru nekih četri-pet godina (sve do 1999. godine). Tada Milošević šalje vojsku na Kosovo, tadašnja Jugoslavija doživljava bombardovanje od strane NATO-a, a pošto je mojoj porodici bio pun kurac rata, odlučiše da se presele u gradić koji se zove (Bosanski) Šamac na sjeveru Bosne i Hercegovine da bi izbjegli dalja sranja. Iako mi je tada bilo četiri godine, sjećam se bombardovanja. Sjećam se spavanja na fotelji u podrumu pored krevetca u kojem je spavao moj tek rođeni brat.

Šamac je vrlo mali gradić kojeg je rat u potpunosti promjenio. Izgubio je veliki broj stanovnika tokom rata (sa ~33 hiljade na popisu iz 1991. godine na ~19 na popisu iz 2013. godine), industrija se nikada nije oporavila od rata, a, da stvar bude još gora, u poplavama 2014. godine je bio u potpunosti pod vodom.

U tom gradu sam proveo sam tamo sljedećih 6 godina svojeg života, prije nego što su moji roditelji odlučili da sagrade kuću na selu 10ak kilometara udaljenom od tog gradića. Tu sam proveo sljedećih 4 godine mog života i odatle sam putovao svakodnevno za Šamac, gdje sam i završio svoje osnovnoškolsko obrazovanje. 2009. godine, iako sam još uvijek tehnički živio u tom selu, počeo sam svoje srednješkolsko obrazovanje u Brčkom, koji je bio nekih 40ak kilometara udaljen od mog mjesta stanovanja. Nakon završene srednje škole, preselio sam se u Brčko, gdje sam počeo da studiram.

Brčko je bilo... drugačije od bilo kojeg mjesta u kojem sam do tada živio. U Brčkom sam upoznao ljude drugih nacionalnosti, drugih vjera, drugih želja, i drugih ideala. Selidba u malo veći grad mi je u potpunosti odgovarala. Lako se zaljubljujem u gradove, i vrlo brzo sam zavolio Brčko. Ne mogu reći da nije bilo neugodnosti u njemu (o nekima od njih sam pisao [ovdje](https://blog.r3bl.me/bs/razlozi-iza-mog-ateizma/)), ali ipak, život je bio i više nego ugodan.

Nikada nisam gledao na to šta je osoba po nacionalnosti. Ukoliko mi se sviđa, družio sam se sa njom. Ukoliko ne, izbjegavao sam je. Nikada mi se nije sviđalo dijeljenje, ali bilo je podjela. Iako to nikada nigdje nije bilo rečeno, znalo se u koji kafić poslije škole idu srednješkolci jedne nacionalnosti, u koji kafić idu srednješkolci druge, a u koji treće. Naravno, sa vremena na vrijeme se nađe poneka iznimka, međutim bilo ih je malo. Učili smo odvojene maternje jezike i odvojenu verziju istorije/historije/povijesti (kome treba jedna verzija kada ih mi imamo tri?). Bio sam pored osobe koja je kajala što je jednom nekada naručila užinu iz mjesta čiji je vlasnik bošnjak. Bio sam u situaciji gdje je moja tadašnja cura iz zajebancije rekla da će reći roditeljima da se zovem drugačije da bi me lakše prihvatili. Bio sam 
