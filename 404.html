<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Podrška Kriterionu: Recimo ne nasilju nad drugačijima</title>

    <link rel="stylesheet" href="https://blog.r3bl.me/assets/css/bootstrap.min.css">
    <link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">

    <!--[if lt IE 9]>
      <script src="https://oss.maxcdn.com/libs/html5shiv/3.7.2/html5shiv.js"></script>
      <script src="https://oss.maxcdn.com/libs/respond.js/1.4.2/respond.min.js"></script>
    <![endif]-->
  </head>
  <body>

      <div class="container">
          <div class="jumbotron">
            <h1 class="text-center">Podrška Kriterionu</h1>
            <h2 class="text-center">Stop nasilju nad drugačijima</h2>
            <br/><p class="text-center"><small>Svi domaći članci na ovom blogu su danas nedostupni. Razlog zašto su svi članci danas nedostupni jeste to što  skrenem pažnju na jedan napad koji se dogodio u petak uveče, a o kome više možete saznati tako što ćete pročitati moj jučerašnji članak ispod. Blog normalno nastavlja sa radom sutra u dva popodne.</small></p>
          </div>
      </div>

<div class="col-xs-10 col-xs-offset-1 col-md-8 col-md-offset-2" style="font-size: 1.4em;">

<p>Vi koji ste iz Sarajeva, čestitam, definitivno ste u manjini na ovom blogu. Vi koji niste iz Sarajeva, a pratite ovaj blog, možda ste primjetili da sam 18. januara napravio <a href="https://blog.r3bl.me/en/replace-ads-with-relevant-content/">jednu izmjenu</a> na blogu, tako da se sada na dnu svake moje objave nalazi link prema jednom projektu koji ja podržavam. Medu njima se nalazi i <a href="http://kriterion.ba/">Kriterion Sarajevo</a>.</p>
<p><a href="http://kriterion.ba"><img class="img-responsive" src="https://blog.r3bl.me/images/relevant-bhs/kriterion.png" alt="Kriterion Sarajevo"></a></p>

</div>

<div class="col-xs-10 col-xs-offset-1 col-md-8 col-md-offset-2" style="font-size: 1.4em;">

  <h2 id="-ta-je-kriterion-">Šta je Kriterion?</h2>

<p>Za razliku od ostalih projekata koje podržavam, koji svi na neki način imaju veze sa softverskim projektima, Kriterion je zapravo jedan kafić/klub/kino/prostor-za-šta-god koji se nalazi u Sarajevu i koji mi je vrlo drag. Zašto?</p>
<ol>
<li><strong>U njemu se pušta normalna muzika</strong>. Dakle ništa folk i tako te pčcke materine.</li>
<li><strong>U njemu se svaki vikend održava nešto novo</strong>. Realno, teško je na našim prostorima naći mjesto na kome možeš jedan dan da izađeš da slušaš neki vid eksperimentalne muzike, drugi dan da pogledaš neku galeriju, a treći dan da dodeš i da gledaš neki nepoznati film neafirmisanih umjetnika koji sigurno nećeš naći na TV-u. U Kriterionu se baš to dešava.</li>
<li><strong>U njemu niko ne gleda na to šta si i kakav si</strong>. Tamo me ne gledaju kao da sam pao sa Marsa kada poslije posla fino odem, naručim sebi točeno, zapalim cigaru, izvadim laptop i krenem da radim na svojim projektima sa strane, dok uživam u normalnoj muzici sa zvučnika. U njemu sam napisao veliki procenat blog post-ova koje sam objavio u zadnjih nekoliko mjeseci. U njemu sam napravio svoj <a href="https://r3bl.me/battery/">Battery projekat</a>. U njemu sam saznao da sam dobio <a href="https://opensource.com/community/16/2/winners-2016-community-awards">Reader&#39;s Choice nagradu</a> za moj članak koji je objavljen prošle godine. To je jednostavno mjesto na kojem mi inspiracija eksplodira i niko me ne gleda čudno zbog toga.</li>
<li><strong>U njemu sam upoznao nekoliko vrlo zanimljivih ljudi</strong>. Kada se desi da ne gledam u svoj laptop (što i nije baš često dok sam tamo), imao sam priliku da upoznam nekoliko vrlo zanimljivih tipova osoba koje su toliko specifične u svom pogledu na svijet da mi daju i inspiraciju i nadu i želju da čitam više i učim više.</li>
</ol>
<p>Pored ove četri stavke koje meni jako puno znače, to je i mjesto na kome se ljudi drugačijih seksualnih opredjeljenja osjećaju ugodno. Da se vratimo na treću stavku, pošto ljudi tamo obično gledaju svoja posla i ne gledaju te drugačije zbog toga kako izgledaš, kako se oblačiš i šta radiš, to je mjesto koje je u ovakvoj sjebanoj državi živi dokaz da se osobe različitih seksualnih opredjeljenja mogu ugodno osjećati na jednom istom mjestu.</p>
<p>Ja sam heteroseksualac. To sam bio citavog svog života. Niko na mene ne &quot;utiče&quot; svojim drugacijim seksualnim opredjeljenjem dok sam tamo. Niko mene ne tjera da isprobavam drugačije stvari. Ljudi gledaju svoja posla kao što i ja gledam svoja.</p>
<h2 id="-ta-se-desilo-ju-e">šta se desilo juče</h2>
<p>Juče, nakon posla, kao i praktički svaki drugi dan, otišao sam tamo da popijem koje pivo. Ovaj put sam kod sebe imao i moju novu igračku, MIDI kontroler <a href="http://www.akaipro.com/product/lpd8">AKAI LPD8</a> koji sam kupio ranije tog dana.</p>
<p><img class="img-responsive" src="http://cdn.rekkerd.org/wp-content/uploads/2011/09/akai_lpd8.jpg" alt="AKAI LPD8"></p>
<p>Fino sam izvadio laptop, stavio ga da se puni i spustio na sto, konektovao eksternu tastaturu pošto mi je tastatura od laptopa u kurcu, otpakovao svoj novi MIDI kontroler i konektovao ga, stavio slušalice u uši i isprobavao ga.</p>
<p>Popio sam jedno pivo na miru, naručio drugo i ispao kreten jer nisam pazio i prosuo sam malo piva na svoju novu igračku, zbog čega sam morao ekspresno kući da ga fino rasklopim i očistim njegovu matičnu ploču (i još jedan dio za koji nisam siguran ni šta predstavlja) dok šteta ne postane trajna i dok ne kažem da sam džaba bacio pare. Došao sam ja kući, rasklopio ja to fino, očistio, osušio, sastavio, igrao se sa njim dok me prsti nisu zaboljeli. Onda sam odlučio da uzmem malo pauze. Otvorio Facebook, i saznao da se desilo ovo:</p>
<p><a href="http://radiosarajevo.ba/novost/218407/sarajevo-pokusaj-napada-na-goste-u-kinu-kriterion"><img class="img-responsive" src="http://i.imgur.com/VHTzcG1.png" alt=""></a></p>
<p>Nekih sat — sat i po nakon što sam napustio Kriterion, došla četri-pet idiota i krenulo da verbalno, a kasnije i fizički, napadaju 30ak osoba koje su u to vrijeme bile prisutne u lokalu. Među njima, sasvim slučajnim tokom dešavanja, nisam bio ja. Koliko sam za sada saznao po raznim društvenim mrežama i portalima, jedna osoba je završila sa težim fizičkim povredama, inventar kafića je razlupan, i konobarica koja je radila sinoć je pogođena pepeljarom (a dva-tri sata prije toga je meni učinila jednu uslugu). Prijetili su im da će zapaliti &quot;kafanu&quot; ukoliko pozovu policiju, ali konobarica je ipak uspjela da pritisne taster za slučaj narušavanja bezbijednosti i policija je došla. Šta se dalje odigravalo ne znam, ali znam da su od tih pet osoba koje su ušle, četri fizički napale jednu osobu, tri osobe privedene (izgleda da policiji i ne ide baš brojanje), a danas nijedna u pritvoru.</p>
<p>Okej, znači ako motiv napada nije poznat, što se policije tiče nema veze što su četri osobe napale jednu osobu i što su joj nanijele teže fizičke povrede. Jebem li ga, malo mi čudno, al ajde.</p>
<p>Međutim, da stvar bude još žešća, tih 30ak osoba koje je zaglavilo u Kriterionu i nakon ovog napada da bi dali izjave policiji se baš i ne slažu sa time da motiv napada nije poznat. Oni su sasvim sigurni da se čitava situacija odigrala zbog toga što su tih pet osoba u Kriterion ušle sa namjerom da isprovociraju one drugačije od sebe. Oni su sasvim sigurni da je napad homofobičan. Kako je izjavila jedna osoba koja se našla u blizini (čiju objavu prenosim u cjelosti):</p>
<blockquote>
<p>Trenutno sam u Kriterionu zajedno sa svojim prijateljima i prijateljicama. Napadnuti smo od strane 5 huligana koji su ušli u objekat i počeli provocirati goste dobacujuci - pederi, šta se ovaj peder šepuri i sl. Nakon toga su prijetili da će nas raznijeti bombom ukoliko iko pozove policiju. Zbog osiguranja kafane, konobarica je stisnula <em>panic button</em>, došla je policija i securitas. U meduvremenu su huligani izudarali jednog momka, šakama i nogama, njih četvorica, te mu razbili dvije flaše od glavu! Nakon toga su demolirali šank gađajući konobaricu svim raspoloživim objektima pogodivši je pepeljarom. Momak je trenutno u urgentnom centru gdje mu se pruža medicinska pomoć. Policija koja je stigla nas je LAGALA da su napadači privedeni, jer u momentu dok sam razgovarala na telefon, vidjela dvojicu njih kroz stakleni portal kako se šepure ulicom i dobacuju nešto. Nakon ovog napada smo mi ti koji smo taoci policije, jer nam ne daju da napustimo objekat dok se uviđaj ne završi - čekamo inspektora da dođe već punih sat i po&#39;! Nismo sigurni, rekla sam to policajcima jer sam vidjela kako su napadaci pušteni, na to nisam dobila reakcije osim da su navidno u stanici! Ovo je ludnica, u ovoj državi je moguće da vam neko smrću prijeti, izudara, izmaltretira, te da nakon toga ima priliku da se prošeta ulicama sav sretan jer je razbio neke tamo pedere ili koga vec, dok žrtve nasilja trpe zatočene čekajući uviđaj koji nije na pomolu. SMRT FAŠIZMU!!!!!&quot;</p>
</blockquote>
<p>Zbog toga što je ovo već drugi napad homofoba na ovaj prostor (prvi se dogodio negdje u 2014. kada nisam bio u Sarajevu), zbog toga što mi je to omiljeni kafić, zbog toga što osobe ne prave razliku između osoba kojima nema ništa čudno kada je neko drugačijeg seksualnog opredjeljenja od osoba koje jesu drugačijeg seksualnog opredjeljenja (pogledaj screenshot ispod), zbog toga što su od pet osoba koje su ušle u Kriterion četri fizički napale jednu osobu, zbog toga što je policija uhapsila njih tri (a jedna je izgleda iskoristila teleport), zbog toga što policiji nije jasan uzrok napada iako je onima koji su se našli tu uzrok i više nego jasan, zbog toga što ni poslije prvog napada protiv nikoga nije pokrenut krivični postupak, zbog toga što se već danas sve te osobe i dalje šetaju gradom.</p>
<p>Zbog toga ću biti sutra <a href="https://www.facebook.com/events/457714864414368/">na skupu u tri sata</a> tamo i svojim prisustvom dati do znanja da ovo što se dogodilo sinoć nije u redu. Takođe, sutra prije nego što krenem na taj skup, na svom sajtu cu napraviti &quot;blackout&quot; tako da 24 sata nakon toga niti jedna druga objava na blogu neće biti dostupna osim ove, čime želim da pružim svoju podršku mjestu u kojem se osjećam kao kod kuće, kao i onima koji su žrtve nasilja samo zato što su drugačiji.</p>
<p><a href="http://i.imgur.com/KL3B2Ez.png"><img class="img-responsive" src="http://i.imgur.com/KL3B2Ez.png" alt="komentari na vijesti"></a></p>
<p>Koji kurac su homoseksualni običaji? I zar se ovdje nije desilo i maloljetničko nasilje i razbojništvo? Jebem te živote.</p>
<h2 id="dalje-itanje-">Dalje čitanje:</h2>
<ul>
<li><a href="http://kriterion.ba/novost/9856/kriterion-svoja-vrata-cemo-uvijek-drzati-otvorenim">Kriterion — svoja vrata ćemo uvijek držati otvorenim</a></li>
<li><a href="http://www.radiosarajevo.ba/novost/218444">Reakcije nakon napada u Kriterionu: Tužilaštvo mora hitno procesuirati homofobne napade</a></li>
<li><a href="http://radiosarajevo.ba/novost/218416/detalji-napada-u-sarajevskom-kriterionu-uhapsene-tri-osobe">Detalji napada u sarajevskom Kriterionu: Uhapšene tri osobe</a></li>
</ul>

</div>
    <script src="https://ajax.googleapis.com/ajax/libs/jquery/1.11.3/jquery.min.js"></script>
    <script src="https://maxcdn.bootstrapcdn.com/bootstrap/3.3.5/js/bootstrap.min.js"></script>
  </body>
</html>
