# Osnove copyright-a (ilitiga zakona o autorskim pravima)

Copyright (ili, kako smo ga mi prekrstili: Zakon o autorskim pravima) je jedno užasno komplikovano legalno polje čiji je cilj da te izludi toliko da ćeš napraviti neku grešku bez obzira koliko da se trudiš da ga poštuješ sve što trebaš. U osnovi, mi smrtnici većinom nismo ni čuli za njega do pojave Interneta. Nakon pojave Interneta, bombardovani smo raznim pajretbejevima, DMCA takedown notice-ima, AKTA-om, SOPA-om, TPP-om, Copyright-om, Creative Commons-om, javnim domenama (eng. Public Domain), Terms of Service-ima, Privacy Policy-ima, fair use-om, transparentnošću, ukidanju, milijardskim tužbama RIAA-e... u osnovi, nas boli ona stvar za sve te pojmove. Zašto? Komplikovani su, niko ih ne poštuje. Čak i onaj koji pokuša da ih poštuje će se zajebati kad-tad jer, jebote, ko će to sve to pročitati, razumjeti, zapamtiti i pobrinuti se da ne prekrši.

## Zašto bi obične smrtnike bilo briga za copyright?

Sve do prije nekih 15ak godina, kada se Internet masovno počeo širiti, nikome nije ni padalo na pamet da razmišlja o ovom zakonu iz dva jednostavna razloga:

1. zakon je glup
2. zakon nije imao nikakav uticaj na obične smrtnike.

Međutim, kako je Internet postajao sve popularniji, odjednom obični smrtnici nisu samo konzumanti sadržaja, već i kreatori sadržaja. Ako nešto objaviš javno na Internetu (bio to status na Facebook-u, komentar na YouTube-u, objava na blogu...), to nešto ima svoju licencu, bio ti toga svjestan ili ne.

Dakle, sada je došlo vrijeme kada jednostavno moramo početi razumjeti barem neke od ovih užasnih pojmova od kojih nam se vrti u glavi kada god samo bacimo pogled na dužinu teksta koji je obično napisan fontom veličine 8. Ono što smo prije mislili o sitnim slovima u ugovorima, danas je to zamijenjeno još sitnijim slovima i još dužim tekstovima na našem ekranu.

U osnovi, autori bilo kakvog sadržaja moraju izabrati jedno od ovog troje:

* sva prava zadržana (takozvani copyright)
* neka prava zadržana (obično pod nekom Creative Commons licencom)
* nikakva prava nisu zadržana (sadržaj je pušten u javnu domenu).

Ajmo sada obraditi jednu po jednu opciju:

### 1. Copyright

Originalan autor sadržaja zadržava sva prava. Ne smiješ (skoro) ništa uraditi sa njegovim sadržajem bez autorovog isključivog odobrenja (i to odobrenja u pismenoj formi).

E sada, u zagradi sam namjerno napisao ovu riječ "skoro" jer ipak imaš pravo na "fair use" (u nedostaku boljeg prevoda: poštena upotreba), koji ti dozvoljava da koristiš materijal pod copyright-om u slučaju da za cilj imaš da:

1. komentarišeš originalno djelo autora
2. kritikuješ originalno djelo autora
3. praviš parodiju na originalno djelo.

Čak i u slučaju da ono što ti hoćeš spada u jednu od ove tri kategorije, naravno, nemaš pravo da podijeliš u svom komentaru/kritici/parodiji čitav originalan sadržaj, već samo njegov manji dio. Koliko manji? Niko ne zna dok ne provede par godina pred sudom ubjeđujući se oko toga. Evo nekoliko primjera:

<iframe width="560" height="315" src="https://www.youtube.com/embed/DlJEt2KU33I" frameborder="0" allowfullscreen></iframe>

John Oliver je u ovom trenutku vjerovatno najpopularniji komičar u SAD-u. U svojim YouTube videima, on koristi sadržaj drugih TV stanica (koji su pod copyright-om), ali koristi to u svrhu komentara/kritike/parodije na originalno djelo, tako da se ne susreće sa nikakvim problemima. Takođe, ukoliko obratite posebnu pažnju, primjetićete da niti jedan materijal pod copyright-om nije korišćen duže od 30ak sekundi.

<iframe width="560" height="315" src="https://www.youtube.com/embed/EuQLMXyGQOE" frameborder="0" allowfullscreen></iframe>

U ovom videu, [Dubioza Kolektiv](http://dubioza.org/) koristi materijale sa drugih sajtova, ali koristi ih u svrhu pravljenja parodije. Dakle, neće se sresti ni sa kakvim problemima oko toga.

### Creative Commons

[Creative Commons](http://creativecommons.org/) je skup licenci koje je sastavila Creative Commons neprofitna fondacija. Njihove licence stoje tu negdje između potpunog copyright zakona i javne domene. Jednom kada je materijal objavljen pod Creative Commons licencom, možete besplatno redistribuirati taj sadržaj, međutim morate da pratite uputstva.

Na primjer, svaka objava na mom blogu je licencirana pod [CC-BY-SA 4.0](https://creativecommons.org/licenses/by-sa/4.0/) internacionalnom licencom, što znači da svako ko želi da podijeli moj sadržaj na svom sajtu ima pravo da to i uradi, pod uslovom da uradi poštujući dva pravila:

1. Mora da naglasi originalnog autora (tj. mene) i da navede link prema originalnom djelu (tj. originalnom blog postu).
2. Sve što objavi mora da bude objavljeno pod istom licencom.

Ono što je meni ironično jeste što većina copyright-ovanog sadržaja koji se dijeli besplatno zapravo traži baš uslove ove licence — navođenje originalnog djela — međutim, nisu svjesni da licenca koja im ovo dozvoljava postoji. Dakle, umjesto da se muče da sastavljaju pravila za njihovo korišćenje posebno, mogu samo staviti CC-BY-SA kao licencu i ne brinuti više o tome.

### Public Domain

Public domain (javna domena) je krajnost u kojoj svako ko želi može da radi apsolutno šta god poželi sa originalnim djelom. Svako djelo koje je pod copyrigh-om ulazi u Public Domain sedamdeset godina nakon smrti njenog originalnog djela, jer se smatra kako u tom trenutku više niti autor niti njegova porodica imaju pravo zarađivati na tom djelu, već se djelo smatra dijelom nasljedstva čovječanstva i, kao takvim, svako ima pravo da radi šta god hoće da tim djelom.

Jedino djelo koje je do sada uspjelo uspješno da zaobiđe ulazak u javnu domenu jeste Mickey Mouse. Legendarni srtani lik se po prvi put pojavio 1928. godine, i od tada je postao zaštitno lice Walt Disney korporacije. Pošto su oni prepuni novca, uspješno lobiraju vladu SAD-a da produži prava na njegov copyright, zadržavajući za sebe lik Mickey Mouse-a i krivično gonjeći svakoga ko iskoristi njegov lik bez njihovog pristanka.

##
